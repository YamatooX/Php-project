Autor: Adrianna Roda
Edit: Jarosław Bator

Pinky Pie wpadła tutaj przez przypadek. Była ciekawa co znajduje się w budynku, który oglądała od jakiegoś czasu.
Wychyliła się przez okno i wpadła do środka. Okno od wewnątrz było jednak za wysoko i nie miała jak się wydostać.
Miejsce od środka było przerażające, zniszczone, pełne dziwnych dźwięków. Zaczęła szukać innego wyjścia.
Było tu mnóstwo ciemnych i przerażających korytarzy, więc miała utrudnione zadanie. Chwilami Pinky Pie miała wrażenie,
że coś rusza się w cieniu, więc od razu uciekała dalej. Przez ciągłe uciekanie i ciemność, miała wrażenie, że coraz bardziej się gubi.

Dotarła na drugie piętro, mając nadzieję, że uda jej się zeskoczyć na któreś z drzew otaczających szpital. Chodziła od sali do sali,
zaglądała przez każde okno, ale nie mogła znaleźć żadnego rozwiązania. Wiatr przerażająco wył przez nieszczelne okna, światło księżyca
ledwie docierało do każdego kąta. Atmosfera była coraz cięższa, bowiem w salach był pozostawiony sprzęt szpitalny. Pinky Pie wzdrygnęła się
na widok szpitalnego łóżka z pasami i poszła dalej. W innym pomieszczeniu były puste butelki po lekach i coś co wyglądało
jak krzesło elektryczne. W tym miejscu znów zauważyła dziwną, białą poświatę, która zdawała się na nią patrzeć. Kucyk wybiegł
z mocno bijącym sercem, prawie potykając się o własne kopytka. Musiała stąd wyjść, była zmęczona i przerażona, chciała wrócić
na zewnątrz. Przystanęła, gdy na końcu korytarza zobaczyła największego dotychczas ducha. Był lepiej widoczny niż pozostałe
i zaczął się do niej bardzo szybko zbliżać. Pinky Pie wbiegła do najbliższego możliwego pomieszczenia, mając nadzieję, że to ją uratuje.
Rozejrzała się po pokoju, szukając rozwiązania. Na starym łóżku leżało prześcieradło. Może, jeśli będzie podobna do duchów, to te ją
zignorują? Nie miała innego wyjścia, niż to sprawdzić, więc wzięła zakurzony materiał. Z pomocą odłamków szkła leżących na podłodze,
zrobiła otwory na oczy i zarzuciła na siebie prześcieradło. Otworzyła powoli drzwi i wyjrzała na korytarz, sprawdzając,
czy jest bezpiecznie. Dużego ducha już nie było, więc Pinky Pie powoli wyszeła. Czuła się bezpieczniej otulona prześcieradłem,
toteż trochę pewniej poszła dalej. Sprawdzała każdy pokój, znów widziała straszne rzeczy, nawet salę operacyjną z pełnym sprzętem.
W jednym pomieszczeniu przestraszył ją sztuczny (albo nie?) kościotrup. Żeby wyjrzeć przez okno, musiała przejść obok niego.
W drodze do okna, przechodząc obok przerażającej postaci, Pinky Pie miała wrażenie, że kościotrup poruszył ręką.
Mimo to, chciała wyjrzeć przez okno. Gdy minęła atrapę, poczuła jak kościste paliczki zaciskają się na jej ogonie. Pinky Pie
wierzgnęła mocno tylnymi nogami, kopiąc kościotrupa. Ledwo ucisk na jej ogonie zelżał, Pinky Pie wybiegła z pomieszczenia,
zatrzaskując za sobą drzwi. Odetchnęła głęboko, starając się uspokoić, więc pomyślała o tym jaka szczęśliwa będzie, gdy wyjdzie.

Chodziła po korytarzu tak długo, że już bolały ją kopytka, w dodatku zmęczyła ją ucieczka przed kościotrupem. Chciała odpocząć,
ale jeszcze bardziej chciała się stąd wydostać. Mimo to, usiadła w jednej sali, by trochę odpocząć i zastanowić się nad sytuacją.
Przypomniała sobie, że gdy oglądała budynek z zewnątrz, to widziała taras. Może tamtędy uda się uciec? Wstała więc i ruszyła w stronę tarasu.
Najgorsze jest to, że znów musiała minąć korytarz z dużym duchem. Tym razem jednak, dzięki przebraniu w postaci prześcieradła, duch zignorował Pinky Pie.
Kucyk dotarł na taras, ale nie wiedział jak z niego zejść. Drzewa były za bardzo oddalone, by na nie zeskoczyć, a zeskoczenie bezpośrednio
na ziemię było niebezpieczne. Pinky rozejrzała się po tarasie, szukając czegoś, co jej pomoże. Dopiero po chwili zdała sobie sprawę, że już miała coś,
czego potrzebowała. Zdjęła prześcieradło, którym była owinięta i przywiązała jeden jego koniec do kamiennej balustrady tarasu.
Drugi koniec przerzuciła na drugą stronę i wspięła się na balustradę, trzymając się cały czas materiału. Tym sposobem opuściła się powoli
na ziemię. Ledwie jej kopytka dotknęły miękkiej trawy, Pinky Pie puścił się galopem w stronę domu, szczęśliwa, że udało jej się uciec przed duchami.
